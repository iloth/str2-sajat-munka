<div class="fr-view"><h2>A kész feladat feltöltésének helye:</h2><p>Repo: <strong>str2-sajat-munka</strong></p><p>Almappa:<strong>&nbsp;js-5-feladatok-zaro-projekt</strong></p><p>Például: <strong>http://github</strong><strong>.com/cherryApp/</strong><strong>str2-sajat-munka/<strong>js-5-feladatok-<strong>zaro-projekt</strong></strong></strong></p><p><br></p><h1 id="záró-feladat">Záró feladat</h1><p>Feladatod egy CRUD-alkalmazás elkészítése! Az alkalmazás egy JSON-fájlt használ adatforrásként, amely 100 felhasználó adatait (id, name, emailAddress, address) tartalmazza.</p><p>A feladat megoldásánál a kurzus során tanultakat használd (fetch API, async functions, try...catch blokkok, arrow function, class pattern stb.).</p><h2 id="backend">Backend</h2><p>A szerver egy egyszerű JSON-szerver legyen.</p>Telepíts egy JSON-szervert az alábbi lépéseket követve:<ul><li>Ha nincs a gépeden NodeJS, akkor töltsd le, és telepítsd innen az LTS verziót: <a href="https://nodejs.org/en/download/" rel="noopener noreferrer" target="_blank">NodeJS letöltése</a></li><li>Ezután add ki a konzolon az alábbi parancsot: <code>npm install -g json-server</code></li><li>A json-server dokumentációját itt találod: <a href="https://github.com/typicode/json-server" rel="noopener noreferrer" target="_blank">LINK</a></li><li>A <a href="https://mockaroo.com/" rel="noopener noreferrer" target="_blank">Mockaroo</a> oldalán generálj le egy JSON-fájlt, amely 100 darab objektumot tartalmaz (egy objektum: "id", "name" , "emailAddress" és "address"), a gyökérelem neve users</li><li>A JSON-fájlt helyezd a projektmappádba</li><li>Indítsd el a JSON-szervert konzolból az alábbi paranccsal: <code>json-server --watch aJsonFajlUtvonala</code>&nbsp;</li><li>Ezzel van is egy szervered, amely kiszolgálja majd az alkalmazásod. A szerver a 3000-es porton fut. Ha a JSON-ben a root elem users volt, és le akarod kérdezni az 1-es indexű elemet, akkor csak ennyit kell beírnod a böngészőbe: http://localhost:3000/users/1, és megjelenik az 1-es id-jú user összes adata.</li></ul><h2 id="frontend">Frontend</h2><p>Az alkalmazás egy SPA (Single Page Application), tehát csak egy oldalad legyen. Mindenképp több modult használj!</p><p>A megvalósítandó funkciók a következők:</p><ul><li><p>Az alkalmazás jelenítse meg egy táblázatban a felhasználók adatait. Mindegyik oszlopban legyen egy Szerkesztés és egy Törlés gomb is.</p></li><li><p>A Törlés gombra kattintva azonnal, megerősítés nélkül törlődjön ki az adott user adata a szerverről, és kerüljön eltávolításra a DOM-ból is.</p></li><li><p>A Szerkesztés gombra kattintva a user adatai az id kivételével módosíthatók lesznek a táblázaton belül. Egyszerű text inputmezőket használj. A Szerkesztés gombra kattintás után ez a gomb eltűnik, ugyanúgy, mint a Törlés gomb, helyette egy Mentés és Visszavonás gomb jelenjen meg.</p></li><li><p>A Mentés gombra kattintva validálni kell a beírt adatokat.<br>A validáláshoz reguláris kifejezéseket használj.<br>Amennyiben a beírt adatok nem validak, egy hibaüzenetet kell megjeleníteni, amely 5 másodperc után eltűnik.<br>Amennyiben az adatok validak, mind az adatbázisban, mind a DOM-ban kerüljenek mentésre. Ebben az esetben is meg kell jeleníteni egy üzenetet, amely 5 másodpercig látszódik.<br>Egyszerre több üzenet is látszódhat.<br>A hibáról és a sikeres módosításról szóló üzenetek dizájn alapján is legyenek megkülönböztethetők. A mentés után ne lehessen tovább szerkeszteni az adatokat.<br>Amíg egy user adatai szerkesztés alatt állnak, ne lehessen más user adatait szerkeszteni, sem törölni. Amennyiben valaki mégis rákattint valamelyik másik Törlés vagy Szerkesztés gombra, jelenlen meg 5 másodpercre az alábbi hibaüzenet: “Először be kell fejezned az aktuális szerkesztést”!</p></li><li><p>A Visszavonás gombra kattintva a user eredeti, tehát a szerkesztés előtti adatai íródjanak vissza. Újra a Szerkesztés és Törlés gomb látszódjon.</p></li><li><p>Legyen lehetőség új felhasználók létrehozására. Ehhez egy formot kell készíteni.</p></li><li><p>Új felhasználók adatainak felvitelekor legyen validálás. Itt ugyanazok a szabályok érvényesek, és ugyanúgy kell az üzeneteket is megjeleníteni, mint a szerkesztéskor.</p></li><li><p>Sikeres mentés esetén a felhasználó adatai jelenjenek meg a táblázat tetején. Innen kezdve szerkeszthető, törölhető az új user is.</p></li></ul><h2 id="bónuszok">Bónuszok</h2><ol type="1"><li>Ahol lehet, használj object destructuring-ot</li><li>Az adatok lekérése az inputokból dynamic properties segítségével történjen</li><li>Real-time validálás legyen, és jelezd is a felhasználó felé (pl. input border color-rel és a hibaüzenet megjelenítésével), hogy mikor valid, mikor nem valid a mező</li><li>Figyelj oda az accessibility-re, minimum annyit tegyél meg, hogy ahol click esemény működik, ott az Enter billentyűleütés is működjön</li><li>A hibaüzenetek legyenek kiszervezve, például egy JSON-fájlba, így többnyelvűvé teheted az alkalmazást. Készíts külön JSON-fájlt a magyar és (például) az angol nyelvhez. A felhasználó a menüben válassza ki, hogy melyik nyelvet szeretné használni, ez legyen localStorage-ban tárolva, és az ennek megfelelő JSON-fájlt használd</li><li>A form szerializálására írj egy új helper function-t</li><li>Használd az axios-t a natív fetch API helyett</li></ol></div>