<h2>A kész feladat feltöltésének helye:</h2>
<p>Repo: <strong>str2-sajat-munka</strong></p>
<p>Almappa:<strong>&nbsp;html-feladatok-<strong><strong>bemutatkozo</strong></strong></strong></p>
<p>Például:
    <strong>http://github.com/cherryApp/str2-sajat-munka/html-feladatok-bemutatkozo</strong>
</p>
<p><br></p>
<h3>Készíts egy bemutatkozó oldalt!</h3>
<h4>Rövid leírás</h4>
<p>A feladat egy bemutatkozó oldal készítése. Ez szólhat rólad vagy egy kitalált személyről is. Az oldalnak lesznek
    aloldalai is, űrlappal, galériával, referenciákkal. A megvalósítás során a már tanult elemeket kell használni,
    de szorgalomból használhatsz olyan megoldásokat is, amelyeket még nem tanultunk.</p>
<h4>Hogyan dolgozz?</h4>
<ul>
    <li>Pontról pontra hajtsd végre a feladatokat.</li>
    <li>Ne ugrálj közöttük, ne készíts el semmi extra dolgot addig, amíg az alapvető elvárások nincsenek készen.</li>
    <li>A munkádat a fenti GitHub repository-ban kell elhelyezned, amelynek kötött a neve.</li>
</ul>
<h4>Általános jellemzők</h4>
<ul>
    <li>Minden oldalon legyen header, nav, main, section, footer elem.</li>
    <li>A header-ben szerepeljen balra igazítva az oldal szabadon választott címe.</li>
    <li>A footer-ben legyen egy gomb, amely visszavisz a felső menühöz.</li>
    <li>Ne használj CSS-keretrendszereket (Bootstrap), a formázásokat saját CSS-fájllal oldd meg. Először minden
        legyen elkészítve, és csak utána foglalkozz a dizájnelemekkel.</li>
    <li><strong>A LEGFONTOSABB: amit nem határoztunk meg, abban szabad kezed van. Például színek, stílus, nem
            meghatározott elrendezések.</strong></li>
</ul>
<h4>Oldalak</h4>
<ol>
    <li>Home: ez lesz a főoldal.&nbsp;<ol>
            <li>Itt szerepelnie kell egy rövid bemutatkozásnak, max. 1-2 mondatban.&nbsp;</li>
            <li>Legyen rajta legalább két nagyobb kép.</li>
            <li>Legyen rajta elhelyezve három box egymás mellett egy sorban, mindegyikben emeld ki a bemutatkozó
                egy-egy jó tulajdonságát.</li>
            <li>A láblécben legyen egy gomb, amely kattintásra visszavisz az oldal tetejére.<br><br></li>
        </ol>
    </li>
    <li>Works: ez lesz az az oldal, ahol a tulajdonos bemutatja az eddigi munkáit.<ol>
            <li>Legalább 3 eddigi projektet mutass be, amelyet a bemutatkozó már elkészített. Ha nincs ennyi, lehet
                benne kitalált is. Minden munkához legyen egy kép a bal oldalon és egy cím plusz leírás mellette
                jobbra. Ha mobilnézetben jelenítik meg az oldalt, akkor egymás alá kerüljön a kép és a
                szöveg.<br><br></li>
        </ol>
    </li>
    <li>Gallery: ahogyan a neve is mutatja, ez egy fotógaléria legyen.<ol>
            <li>Legalább 20 egyforma méretű képet jeleníts meg ezen az oldalon.</li>
            <li>Legyen minden kép között azonos a függőleges és a vízszintes távolság.</li>
            <li>A képekre alkalmazz "box shadow"-effektet, hogy kiemelkedjenek a háttérből.</li>
            <li>Mobilnézet esetén egymás alatt legyenek a képek, azaz egy legyen egy sorban.</li>
            <li>Asztali nézet esetén három kép legyen egy sorban.<br><br></li>
        </ol>
    </li>
    <li>About: ezen az oldalon legyen egy hosszabb bemutatkozás, de itt is elég 5-10 mondat.&nbsp;<ol>
            <li>Helyezz el egy nagyobb képet magadról (vagy arról, akit bemutatsz) az oldal bal felső sarkában.</li>
            <li>Mit csináltam eddig, mik az erősségeim, mi a hobbim, milyen nyelveket beszélek. Használd a megfelelő
                HTML-elemeket a felsorolásokhoz, legyen benne számmal, ponttal való felsorolás is.&nbsp;</li>
            <li>Az oldal alján legyen egy űrlap, amelyen keresztül üzenetet tudnak neked küldeni. Az adatokat
                ellenőrizni is kell az alábbiak szerint:<ol>
                    <li>Név (legalább 5 karakter hosszú és nem lehet üres)</li>
                    <li>E-mail (valid e-mail-címnek kell lennie)</li>
                    <li>Üzenet (legalább 20 karakter hosszú legyen)</li>
                </ol>
            </li>
            <li>(Opcionális) Helytelen adatok esetén ne lehessen az űrlapot elküldeni.</li>
        </ol>
    </li>
</ol>
